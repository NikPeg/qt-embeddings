шамиль алядин мердивен « сиз мени унутмадынъыз , мени аля севесинъиз , ойлеми ? » а .
островский i джумаэртеси куню , акъшам къаранлыгъы чёкип башлагъан маальде , экспресс украина чёллерини озып , чонъгъар копюрине якъынлаша эди .
халкъара вагонынынъ купесинде йымшакъ , беяз диван устюнде аякъларыны хачлап отургъан яш киши , еринден котерильди , пенджере тышкъа бакъты .
тышта , ешерген кениш чёль , уфакълы - ирили голлер , аш ызанлары тазерип тура эдилер .
яш , бу севимли левханы корип , сейир далгъан арада , озюнинъ эн къырым топрагъында булунгъан дуйгъан сонъ , къальбинде севинч ис этти : — иш , баба топрагъы , — деди .
— еди йыл ола , къырымдаки не достумны ве не де союмны - соп корьмедим .
вакътынен , мен козьлерине юкъу кирмеген аркъадашлар , ш мени тюшюнмей , мени хатырламайдырлар .
еди йыл . . .
айтмасы къолай . . .
тюшюнип бакъ . . .
бу заман ичинде озенлерде нидже сув акъты , инсанлар нидже урба кийип ипрандырдылар .
я омюр ? !
омюр не къадар денъишти .
эр шей тюрленди .
лякин мен .
ах , мен денъишмей къалдым , мен аля бала эсирлигиндем .
ёлджу пенджере тышкъа бакъып , бу тюшюнджелер ичинде долангъан арада , онынънен таныш олайыкъ .
биз ильк дефа сенеси багъчасарайда эвельки гимназия олгъан мектепте корюшкен эдик .
кой эк адам кель , чюрюк сув кенарында , буюк бинада булунгъан гимназиянынъ мудири сорадыкъ .
къапынынъ ташын тургъан алчакъ бойлу , узун мыйыкълы , каракуль къалпакълы , шишман адам , бизим сёзлеримизнинъ ич бири къачырмай динълеген сонъ , фышнай - фышнай , буюк заметнен ичери сокъулды , арасы чокъ кечмей , къайтып чыкъаракъ , « мудирнинъ эвге кеткен ве эк саат сонъ текрар келеджегини » бильдирди .
бу хызметинден сонъ , къапы адам ич бир сёз сёйлемеди .
о , зар - зорнен къапыдан тышкъа чыкъаракъ , индемей , дивар таянып къалды .
биз ондан сорамагъа шей чокъ эди , лякин юзюнде буюк гъурур окъугъан себеп , утанып , мудир кельген къадар азбарда беклемеге къарар бер .
асма юзюм тереклерининъ астындаки скемлеге отурайыкъ дегенде , я узун бойлу , толу вуджутлы , беяз , тёгерек , дюльбер юзьлю , агъызында алтын тиши олгъан , гузель кийимли он секиз яшларында бир яш кельди .
кельди , къаршы токъталды , эллерини джеплерине сокъып , бизни козьден кечирди .
къайдан кельген , ничюн кельген ве не къадар бильгиге саип олгъан сорады .
биз оны оджа беллеп , олгъан киби сёйледик .
бир талайдан сонъ , тантаналы суретте енъи юкъары чекип , элиндеки алтын саатына бакъты ве кетмек ниетинен , кене шу гъурурлы тавурны къабул этип , артына айлангъанда : — акъылым кесмей , бу алынъызнен сизни гимназиягъа алырлармы ?
— деп ташлады да , ёл къапы догърулды .
биз онынъ бу сёзлеринден пек сыкъылдыкъ : экимиз де баш ашагъы эгильттик , къасевет далдыкъ .
мен бираз джесарет топлагъан сонъ , янымдаки аркъадаш айланып : — кейфинъни бозма , — дедим .
— онынъ да чокъ анълагъан шейи олмаса керек .
аркъадаш индемеди .
эртеси куню имтиандан сонъ мен мектепке къабул этильдим , аркъадаш къайтардылар .
окъув башлады .
ильк сефер география дерсине киргенде , алттаки раледе , алтын тишли , гузель кийимли яшнынъ , саат талебелерге косьтер ичюн сол элини джакъына тиреп , козьлерини оджа тикип тургъан корьгенимнен шашып къалдым .
мен янъылгъаным .
о , оджа дегиль экен .
алды тургъан орта бойлу , арыкъ , асабий оджа бизге мысырдаки фараунларнынъ къуллелери насыл къаланылгъаны акъкъында узун - узакъ лекция окъуды .
биз без , тёнъюльдик , козьлери пенджереде къалды , лякин оджа болдурып да , балалар бири невбетчиге ёлламагъанджек чанъны къакъмадылар .
эль саат ташыгъан алтын тишли яш эр джума куню къач боюндан онынъ энтир къалпакълы бабасы келе , къанфетке , къалачкъа пара ташлап къайта эди .
дёрт йыл бир хаял киби кечти .
бу девир ичинде алтын тишли яш ич бири , оны макътайджакъдай , зерре къадар гузель теэссурат къалдырмады .
дерстен чыкъкъан киби , оджанынъ эвине кете , акъшам кеч олгъанда къайтып келе тургъан эди .
саба эр кестен кеч тура , къара френчини кие , потюклерини йылтырата , азбарда , барып да бир аягъына басып булаштыргъандай олса , сюртмек ичюн джебине пачаврачыкъ къойып чыкъа эди .
о , ич биримизнен лаф этмей , лаф эткен вакъытта исе , мытлакъа мыскъылламакъны севе тургъан эди .
сыныф ресим дерсин башкъа , ич бирининъ акъкъындан келалмай , озю де пек эсапкяр эди .
онынъ ады — абибулла , фамилиясы девлетов эди .
мектеп берабер битирдик .
ондан сонъ къайда кетти ?
ненен огърашты ?
хабер ёкъ .
арадан еди йыл кечти . . .
бугунь джумаэртеси куню , акъшам къаранлыгъы чёкип башлагъан маальде абибулла — къайдандыр , — узакъ къырымгъа келеятыр .
онынъ ады , эн эвель меним бильген киби , ялынъыз абибулла дегиль де , абибулла сулейманович , фамилиясы кене эвелькиси киби девлетов къалгъан эди .
— эбет , — деди ёлджу , — менде ич бир шей денъишмеди , еди йылнынъ дёрт сенеси университетте кечирдим .
илим ве фен дюньясынынъ чешит пытакъларындан хабер берген профессорларнынъ алдында табиат диалектикасы хусу дёрт сене лекция динъледим .
бисмаркнынъ франция — пруссия дженк хусу фельсефесини кеч .
лампрехтнинъ « земане тарихчысы » акъкъындаки теориясыны окъудым .
дарвинизм узерине геджелернен отурып , баш ёрулттым , имтиан бердим .
алтайгъа кеткен экспедицияда иштирак эттим .
дюнья бутюн шейлернинъ арекет эткен ве денъишкенини анъладым .
бу диалектика менде озюне ер тапмадымы аджеба ?
ойле исе , мен ничюн денъишмедим ? !
абибулла сулейманович вагоннынъ пенджересинден чекильмей , чокъ вакъыт тюшюнип турды .
поезд джанкой стациясында токътагъанда , артыкъ тышарысы къаранлыкълангъан , перрондаки электрик ярыгъы эсап алынмаса , узакътаки уджсуз - буджакъсыз чёль кимсе ичинде тынгъан ве сагъырлангъан эди .
— чыкъып орталыкъны бакъмалы , — деди , — къырым татарларынынъ лакъырды сагъындым .
ола билир , бельки , таныш - билиш тапылыр .
дивар мыхкъа асыл биджагыны алып , омуз узерине япты , ёлджулыкъта , екяне къомшусы олып кельген къарт агрономгъа , озюнинъ чемоданына мукъайт ол риджа этти , бундан сонъ , яваш - яваш вагоннынъ мердивенинден тюшип кетти .
абибулла сулейманович вокзалгъа кирмек истегенде , къапынынъ янашасындаки китап киоски огюнде тургъан , башында шляпасыны ян кийген назик яш бир къыз корип токъталды .
меракъланып , кенардан эппейи вакъыт бакъып турды .
за станциягъа не ичюн тюшкен де унутты .
чанъ къакъылды .
о , истемей - истемей вагонына таба адымлады .
вагонгъа якъынлашкъанда , янашасындан чапып кечкен шляпалы къыз эследи .
поезд эн кочькен эди .
къыз эр анги вагон да олса , минмеге къарар беререк , аджеле суретте басамакъларгъа тырмашты .
абибулла сулейманович йылдырым чабиклигинен къызнынъ къолтугъына япышып , онынънен берабер вагонгъа минди .
къыз теляш ичинде , кендине ярдым элини узаткъан бельгисиз адамгъа : « сагъ олунъыз » , демек ичюн агъыз ачкъан арада , шиддетли ель онынъ буюк , беяз шляпасыны фырлатып алып къачты .
къыз башына элини узатты : — вай , шляпам !
— деп аджизликнен къычырды , лякин шляпа чокътан козьден гъайып олып кеткен эди .
ель онынъ къылабдан сачларынынъ низамыны бозды , къарыштырды , далгъаландырды , де козьлерининъ устюне тюшти , де кенаргъа ялдадылар .
адий чухадан дюльбер тикильген къафтанынынъ тюбюнде котерилип тургъан кокюслери аджеле - аджеле юкселип - алчалдылар .
эфсанели бир дюльбер ма , йигирми эк яшларында бу къыз шляпанынъ эль кеткенине янгъаны корюлип турса да , озюни эль алды , бир дакъкъа къадар индемей тургъан сонъ , янында , кендисинен лакъырды башламакънынъ чаресини тапалмай азапланып тургъан абибулла сулеймановичке бакъаракъ : — зарар ёкъ , — деди ве кулюмсиреди .
онынъ кулюшиндеки саде ве дюльбер корип , бутюн къальбинънен къошулып санъа да кульмемек мумкюн дегиль эди .
— зарар ёкъ .
оны япкъан адам тек бир дане япмагъандыр , башкъа алыр .
абибулла сулейманович бу лакъырды эшиткен сонъ джесаретленди , козьлерине тюшкен сачларыны къайтарып тургъан къыз кулер юзьнен : — догърусыны сёйлединъиз , — деди .
— иш ялынъыз бир шляпада олса , замети къолай эди .
озюнъиз поезддан къалгъан олсанъыз , иш , о вакъыт лакъырды башкъа тюрлю олур эди .
шляпа не о !
къыз сачларыны джыйыштыргъан сонъ , буферлер узериндеки кечитнинъ къапысына козетерек : — манъа кетмек керек , — деди .
— бешинджи вагон огдеми , ёкъса арттамы ?
мен анги вагонда олгъан да бильмейим . . .
абибулла сулейманович незакетнен : — бизимки единджи вагон , — деп джевап берди .
— ойле олгъанда , сизге эк вагон даа огге кетмек керек .
джан , неге ашыкъасынъыз ?
бу эн къырым .
таныш мемлекетимиз .
къапы догърулгъан къыз бирден артына айланды : — айткъанынъыз догъру , — деди , — лякин бильмейим
— сиз не дединъиз ?
къырымлы дегилим , демек истейсинъиз , ойлеми ?
— ёкъ , джан .
ойле демек истемейим .
— шай олса , мерамынъыз недир ?
— лякин . . .
къырым зияде денъишкендир , танылмаз олгъандыр демек истедим , мындан кеткен дёрт йыл ола .
— дёрт йыл . . .
бунъа насыл даяндынъыз ?
къыз догъгъан - оськен юртларыны чабик сагъына тургъан .
— айтмагъа келеми ?
пек сагъындым .
абибулла сулейманович ичюн эн лакъырды девам эттирмеге мунасебет ачылгъан эди .
къыз къомшу вагонгъа авушмакъ ниетинен къапы догъру джурюш эткен , оны токътатмакъ ичюн : — ёлунъыз узакъмы ?
— деп сорады .
— не ерде тюшеджексинъиз ?
кучьлю давушнен джувургъан вагонларнынъ буферлери , де бир ерге сыкъыла , де ачыла ве сыкъылып - ачылгъан сайын , эк вагоннынъ арасындаки кучюк демир копюрчикнинъ ялпакъ демир къызнынъ аягъына токъунаджакъ , оны эзеджек киби корюне эдилер .
къыз буны эслеп сакъынды , кери чекильди .
— амаан . . .
поезд о дередже чабик кете , тап башым айланды , — деди ве сонъ , — менми ?
— деп сорады .
эбет , сиз .
— сюйрен станциясына къадар кетеджегим .
— андан сонъ ?
— андан сонъ машинагъа минмек керек .
— койге кетесинъиз , ойлеми ?
— таптынъыз .
— къыз оны баштан - аякъ козьден кечиререк : — айып этменъиз , манъа кетмек керек , — деди .
— купеде шейлер бар .
чешит ал ола билир ?
— демек , пек ашыкъасынъыз . . .
афу этинъиз . . .
сиз манъа адынъызны сёйлемединъиз . . .
даа догърусы — биз таныш олмадыкъ . . .
— я бу не ичюн керек ?
— джан , ничюн бойле суаль бересинъиз ?
— керчектен де , бу сизге неге керек ?
— бельки , бир даа корюшмемиз олур .
— ёкъ .
сиз янълышасынъыз .
мени бир даа ич бир ерде коралмайджакъсынъыз .
— сиз бунъа эминсинъиз , шаймы ?
— эбет .
озь дюльберлигинен инсан сарушландырыджы яш , адий къызнынъ козьлерине бакъкъан сайын абибулла сулейманович озюни унута эди .
онынъ да купеде чемоданы бар эди , лякин о ш бу хусуста зерре къадар тюшюнмей эди .
абибулла сулейманович кокюс кечирип : — ёкъ , мумкюн дегиль , — деди , — биз къайда да олса , не вакъыт да олса , корюшмеге борджлумыз .
къыз гъурурнен джевап берди : — ёкъ .
бу ич олмайджакъ .
— эр алда , адынъызны сёйленъиз , риджа этем . . .
къыз вагоннынъ къапысы ачты , ичери сокъулайым дегенде , абибулла сулейманович онынъ артындан къычырды : — демек , сёйлемейджек олдынъыз , ойлеми ?
къыз зембелекни тутып , къапыны ярысына къадар къапатты да , къабаатсыз , бала козьлерини сыкъ - сыкъ къамычлап : — пек яман меракъланасынъыз , сёйлейим : меним адым — лейля .
— фамилиянъыз ? !
— фамилиям ?
— къыз токъталды , — фамилиям : талиб - за .
абибулла сулеймановичнинъ юзюнде къуванч яшынлары догъды , алевлендилер .
о , сынъырсыз муаббетини бильдирген незакетнен огюне эгилерек : — сагъ олунъыз , — деди ве элини тутып сыкъмакъ ичюн къыз онъайтланды , лякин лейля эн ёкъ эди .
абибулла сулейманович аджизлик ичинде бош - бошуна узанып къалгъан къолунен озюнинъ энъсесини къаш ве кулюмсиреди : — не къадар гузель къыз .
гузель олгъан ичюн де янына бармасы — джеэннем азабы !
табиат онъа дюльбер багъышлагъан , дюльбер исе онъа парагъа отурмагъан .
инсаннынъ джаны якъмаса не ола ? !
лякин бунынъ зарар ёкъ . . .
абибулла сулейманович бу тюшюнджелер ичинде артына айланды .
паровоз давуш берди .
арасы чокъ кечмей поезд джурюшини зайыфлатты .
ичери киргенде , купелернинъ къапы ачылгъан , базы ёлджуларнынъ эллеринде чемоданларынен къапы догъру джурьгенлерини корьди .
поезд явашлады , сонъра текмиль токътады .
таныш - билишлерини ве тувгъанларыны къаршылап акъмесджит перронына тюшкен халкъ къучакълашты , опюштилер .
къыз севгили яшларына сарылды , бири - бирлерине къавуштылар .
чанънынъ токъмагъы эк кере урулды — поезд текрар илери догъру ёл алды .
бизим ёлджу дивангъа ясланаракъ , агъызына папиросыны къапты , дудакълары арасындан чыкъкъан тютюн бурум - бурум олып кетти .
ii къайтазан агъа мааллесининъ чюрюк сув бетке бурулгъан уджунда , тахтадан япылгъан араба къапылы эк къатлы эвде , акъшам саат докъуз къарарларында къонушма башлады .
сулейман девлетов , кендини севип - сайып кельген дост - эшлерини буюк урьметнен къаршылады , кейф чатмагъа байлагъангъа къадар , джемиетнинъ джаны сыкъылмамасы ичюн , чешит лакъырды чыкъарды , оларны кульдюрди , шенълендирди .
къайышчы джемильнинъ апайы сабе ве девлетовнынъ хызметкяры дора , ниает , ашнынъ азыр олгъаныны ве артыкъ зияфетке башламагъа вакъыт кельгенини гизлиден шорбаджыгъа анълатып кеттилер .
арасы бир черик вакъыт кечкенджек стол къатмерли кобетелернен , мор патылджан туршусынен ве къоз шарабынен безенди .
сулейман девлетов , татар адетиндже донатылгъан зийнетли оданынъ ортасындаки столнынъ тёрюне кечти мусафир : — риджа этем , буюрынъыз , — деди , — кеч олсун , хайырлысы олсун .
биз бири - бири анъ .
ай , буюрынъыз , чекинменъиз . . .
мусафир арасында эвель де ашналыкъ олгъанындан , чокъ ялвартмай софрагъа янаштылар .
къа шарап тёкюльди , тепсилерге зейтюн къоюлды , истеген адам , джаны севген ашына узанды , вилка ве къашыкълар арекет кельди , эвнинъ ич бирден джанланып кетти .
кенъ джавуринли , узун бойлу сулейман девлетов даа ш къыркъ секиз яшларына бараяткъан , хызмет ийлекяр , аиледе йымшакъ табиатлы , кишинен корюшювинде незакетли адам эди .
эвель къач бою койлерининъ биринде кооператив реислиги хызметинде булунгъан , сонъундан шеэрге артель ёлбашчылыгъына авушкъан , бойлеликнен бешинджи йыл багъчасарайда кечирмекте эди .
юзюне догърулып бакъкъанда , онынъ хиянет , яхут саф къальпли киши экенини тайин этювде чокъ зорлукъ чекеджексинъ .
чюнки кульген адамгъа — ырджая , шакъылдай , сёзюне итираз эткен инсаннынъ чырайында къанаатсизлик дуйдымы , юзю булутлана , лакъырды къыскъадан кесип джибере .
кооперативдеки хызмет , озюнинъ айткъанына коре , шерефли кечип кеткен .
приказчикликни де , бухгалтерликни де , реисликни де бир озю беджерген ; не мал гъайып олгъан , не янълыш дуюлгъан . . .
иш шунынънен нетиджеленген ки , озюнинъ алтмыш еди яшларындаки анасыны апансыздан к .
коюндеки тул бир къарт къоджагъа берген , чокъ бармай , район тешкиляты девлетовны , шеэрге авуштыргъан .
беш йыл ичинде сулейман девлетов артельнинъ де къурту олып къалгъан .
ондан : « сен кимсинъ ?
бу дереджени насыл келип таптынъ ? » — деп , кимсе сорамагъан .
сулейман девлетов ш яваш - яваш скемледен котерильди , шарап толу къа элине алды : — севгили мусафир , — деди , — озюнъизге де малюм , биз ишнен мешгъуль адамлар .
эвде топланып шахсий тюшюнджелеримиз хусу сёйлешип оламаймыз .
хызметтеки корюшювлеримиз исе къызгъын иш эснасында олып кече .
куньдюз демей , гедже демей , адсыз - эсап эмек сарф этемиз .
онынъ шерефине бирер къа ич акъкъымыз бар .
къана , котеринъиз ! . .
мусафир , эв саиби сыфатынен дегиль де , хызмет озьлерининъ буюги оларакъ девлетовнынъ сёзлерини джан - гонъюль динъле ве сонъки теклифине ич бир итираз къошулдылар .
къа бири - бирине токъушты , софра даа хош ве шенъ муит тешкиль этти .
кобетенинъ лезети бакъылгъан сонъ , сулейман девлетов экинджи къа теклиф макъсадынен котерильгенде , апайы сание сёз киришти : о , стол этрафында тургъанларнынъ эр бирининъ лакъырдысына къулакъ сала , айтылгъан сёзлернинъ джиддийлигине ве зайыфлыгъына коре озюнинъ тавурыны денъиштире , токътамай куле эди .
бутюн вакъыт ашайт хусу шикяетленгени киби , богъурдакъкъа къадар ашаса , тойдым , деп кимсе сёйлемей тургъан .
яш деври бойле кечкен .
къырымгъа большевиклер кельген сонъ дегирменде хызмет эткен , якъын вакъытларда исе артельнинъ складында терилерни джынысларгъа болюв ишине ерлешкен .
ш стол башында озюнинъ тююльгенине сыкъылгъаныны дуйдурмамакъ ичюн индже , къадын сесинен кулип , шакъылдап джиберди .
лякин бу кулькюге кимсе къошулмады .
дарбали къызарды , янындаки бухгалтер — мансургъа бакъып , озюне ярдым къыдырды , лякин о да башыны ашагъы эгильтти , индемеди .
турып кетмелими экен ?
— деп тюшюнди .
лякин о , бойле йигитликни омрюнде ич бир кере япмагъан эди .
аш ташлап кетмек олурмы ?
сулейман девлетов скемлесини артына чекти , аякъкъа турды , къа къолуна алып , мусафир хитапнен : бу тынчлыкъ не себеп ?
къана , тутунъыз !
— деп сёз башлады .
бу арада тышта арабакъапы аджеле - аджеле къакъылды .
девлетов пенджере барып , сокъакъкъа бакъты , кимсе корюнмеди .
« джан , геджелей къапыны къакъкъан .
ким ола билир ? » — деп тюшюнди .
къапы текрар къакъылды .
девлетов аятта ишнен мешгъуль дораны чагъырды : — бар бакъ , къапыны къакъкъан ким ?
— деди .
дора азбар къапы джувурды .
девлетов текрар сёз башлайджакъта , оданынъ къапысы яваштан ачылды , элинде чемоданы , устюнде темиз , джыйнакълы костюми , севинчтен козьлери парылдагъан киши ичери кирди .
мусафир бельгисиз адамгъа айланып , шубели - шубели бакътылар , девлетов аякъкъа турды , думанлангъан козьлерини ёлджугъа тикип , онъа таба догърулды , ер косьтерип : — буюрынъыз , — деген эди , яш девлетовнынъ бойнуна атылды .
— бабам , мени танымайсынъызмы ?
— деди .
девлетов , абибулланынъ сеси эшиткен сонъ , буз - бузлады : — огълум , абибулла !
сен къайдан пейда олдынъ ?
— деди .
— огълум ! . .
каравананынъ ичинден озь чанагъына татараш къоймакъ ичюн элине къашыкъ алгъан сание , бельгисиз адамнынъ сёзлерини эшиткен арада , къашыкъ элинден тюшип кетти .
— вай , мен ким корем , — деп къычырды .
огълум , козюмден учтынъ . . .
бу , не къадар бахытлы акъшам экен !
абибулла сулейманович озюни , бабасынынъ къоллары арасындан къуртарып , саниенинъ бойнуна сарылды , эеджанлы бир алда : — сайгъылы анам . . .
мен бутюн вакъыт сизни тюшюне эдим , — деди .
— я бу насыл шей ?
— о , анасынынъ сагъ элининъ бугъумында яра тамгъасыны эследи .
сание , къуванч ичинде , онынъ суаллерини эшитмей , огълунынъ козьлеринден опе , оны озь баврына чеке эди .
сулейман девлетов , огълунынъ раатсызланып сорагъан суалине : — къоркъунчлы шей ёкъ , — деп джевап берди , — эк йыл эвельси олгъан шей .
устюне эвнинъ сачагъындан козев тюшкен эди , тамгъасы къалды .
ай , етти , сание .
отур . . .
тынчлан .
« сол козюм ойнай » , дей эдинъ .
корьдинъми ?
ялан сёйлемей экенсинъ .
битир , битир ай . . .
мусафир . . .
меним сизге сёйлей тургъан абибуллам — иш бу .
коресинъизми , балабан арслан олып кеткен .
бу не битмеген агълав шу ? !
вазгеч шу .
риджа этем , огълумнен таныш олунъыз .
абибулла сулейманович анасыны тынчландыргъан сонъ , мусафирлернинъ къолларыны алды , эвнинъ ич козьден кечирди , сонъ элини - бетини йыкъамакъ ве урбасыны денъиштирмек ичюн доранынъ пешинден чыкъып кетти .
абибулла сулеймановичнинъ артындан къапы къапалгъаны киби , янъы баштан шенъленип кеткен софранынъ этрафында къач шахыс даа булуна эди ки , оларнынъ бир кязим оджа , дигер онынъ къар селиме эди .
кязим оджа эн элли еди яшларына кельген , сачлары чаларгъан , козьлери ич оюлып кеткен , узун бойлу , къарыкъ сесли эди .
о , асыл да аз лакъырды эте , эр насыл бир мушавереге къошулса - къошулсын , — сонъунда « э - э , биз эн кечкен » , — деп токътай эди
шай дегенде , адети узьре , къар да мытлакъа огюни алдырып — « мени мезаргъа озгъармай тура , санъа бир шей олмаз » , — дей тургъан эди .
кязим оджа кечкен асырнынъ сонъларында оренбург медресесини битирген , эсап , физика ве дигер табиат фенлеринен хабердар олгъан , багъчасарайда он единджи йыл оджалыкънен кечирмекте эди .
софра башында турып да , ады анъылмагъаннынъ бири де мансурнынъ къа усние эди .
узунджа бойлу , толу ве тюзгюн мучели , къара къашлы , къара козьлю усние йигирми дёрт яшларында , севимли бир къадын эди .
мансургъа къоджагъа чыкъкъан беш йыл олгъан .
бугунь къадар онынъ джаны агъыртаджакъ киби ич бир сёз айткъаны ёкъ .
къоджасы яман арекет булунса , индемей кечирген , даима эйиликнен джевап берген .
мансур яшлыгъында зынджырлыда бираз диний тасиль корьген , чокъ заман озгъан сонъ , бухгалтер зенаатыны эльде этерек , ильк вакъытларда вокзалнынъ экспорт маллар конторасында чалышкъан , ш артель хызмет эте эди .
онынъ диндар бабасы бирден - бир огълу агъыр табиатлы осьтюрген .
мансур секиз йыл эвель туберкулёзнен хасталангъан , аля бугунь онынъ панджа чырпына эди .
базы вакъытларда дерти туткъанда , афталарнен тёшек ятып къала тургъан эди .
усние сенеси акъмесджит фельдшер мектебини битирип кельгенде , а . . .
коюндеки дервизада мансурнен танышкъан .
о кунь сонъ мансурнынъ тасалы юрегинде усние ичюн терен муаббет дуйгъусы уянгъан .
кеткен сайын эк къальп бири - бирине исинген .
куньлер бир кунь сес - солукъсыз , давулсыз - зурнасыз эвленип кеткен .
атта къомшу биле бу иш экинджи куню сабасы апансыздан эшитип , шашып къалгъанлар .
арслан агъа мааллеси тойсуз келинни омрюнде биринджи кере корьген .
о кунь — бу кунь мансур ве усние бирлик омюр сюрмектелер .
мансур ильк бакъышта мискин корюнсе де , акъикъатта кескин табиатлы ве ачувланувы эснасында къалтырап , къызышып кеткен киши эди .
учь йыл эвель усниенинъ бир начар огъланчыгъы олгъан , эк айлыкъ экенде олип кеткен .
ондан сонъ бала деген бала корьмеген .
акъшам устьлери , янъы джурип башлагъан эвлятларынынъ эллеринден тутып , хансарай багъчасына кезинмеге чыкъкъан къадынларны корьгенде , усниенинъ юреги яна , хор ола .
бу хусуста мансургъа лакъырды ачкъанда , о индемей , софагъа чыкъып кете эди .
хызмет кельген сонъ усниенинъ ялынъыз бир эгленджеси бар эди , о да — иш клубуна барып , бедиий - авескяр тёгерегининъ чалышувыны сейир этмек эди .
тап сонъунда , акъайынынъ : « яш корьмеге къатнайсынъ » , деген сёзюнден сонъ , клуб да быракъкъан эди .
бундан эк дакъкъа эвель къаршы тургъан абибулла сулеймановични корип , озюне узатылгъан къолны туткъанда , усние не ичюндир , утанып къызарды .
о чыкъып кеткен сонъ исе , тюшюнджеге далды , озюнинъ кечкен аяты бир аньде хатырлап алды .
усние ялынъыз бир адам тарафындан севильмекни истеген .
бу арзу наиль олгъан .
озь талийини мансурнен багълагъан .
ш къадар озюнинъ аилевий омрю хусу ич кимсе бир сёз сёйлемеди исе де , сонъ ай ичинде мансурнынъ , акъшамлары эвге саруш келе бер корип , къаарьленмеге башлагъан эди .
къомшу онынъ кеткен сайын аз озюне сёйлегенде , индемей кечире , сонъундан азаплана , агълап токътай эди .
бугунь акъшам да , зияфет башлагъанындан берли санки ич кимсенен лакъырды этмегенининъ себеби де бу эди .
ялынъыз дарбали тююльген вакъытта кулюмсиреп ташлады .
лакъырды къошулмакъ ис .
абибулла сулейманович чыкъкъан киби , сулейман девлетов къа къоз шарабы толдурды , зейтюн чанагъыны ортагъа чекти : — риджа этем , — деди , — абибулланынъ келюв шерефине котеринъиз , сагълыгъы ичюн , озю стол башына отургъан сонъ да ичермиз !
айдынъыз , чекинменъиз !
сание : « козюм ойнай да , козюм ойнай » . . .
мийимни ашады .
нафиле дегиль экен .
къана , сание , сен не дейджексинъ ?
ич - ич кет .
къоркъма шей ёкъ .
кескин дегиль о . . .
мусафир текрар къа тюпледи , сонъра чанакъкъа узанып , зейтюнни макътамагъа башлады .
девлетов : — ичкиге иджат шей , — деп гъурурланды , — кой анам ёллады .
онда зейтюннинъ биткен вакъты асыл да олмай .
стол башындакилер экишер дане къапкъан сонъ , чанакънынъ астында эн санки шей къалмагъан эди .
бу сефер эльмаз апте къа теклиф эткен тапылмады исе де , зейтюн хусу лакъырдынынъ узангъаныны корип , чанакънынъ тюбюнде къалгъанлардан бир дане алып къапты , сонъра , лезетини бегенмейип агъызынынъ ичиндеки чыкъарып , гизлиден софранынъ астына ташлады .
бу арада яваштан къапы ачылды , абибулла сулейманович кирди .
мусафир ерлеринден котерилип , онъа тёрден ер бердилер .
къа текрар бошалгъан сонъ , ондан , узакъ хабер соралды .
бу левхада баш рол девлетов ве сание ойнады , мусафир исе темашаджы олдылар .
— мен чокъ ерлерде булундым , — деди абибулла , — окъудым .
окъудым ве аят огрендим .
окъумай , омюр огренмеге талашув — манасыз бир шей , буны озюнъиз де анълайсынъыздыр .
— окъумакъ керек , огълум , — деди сание , — лякин еди йыл . . .
тюшюнип бакъ !
еди йыл ич бир хабер ёлламамакъ мумкюнми ?
бунъа ким даяныр ! . .
сенинънен чыкъып кеткен чавушнынъ огълу вадим бир йылнынъ устюне къайтып кельди , ондан сени сорадыкъ , « алтайгъа кетти » , — деди .
шундан берли сени корьмеге тельмирдик .
биринджи кере корьген бу адамлар огюнде , анасынынъ опькелеви енгиль бир ал дегиль эди .
не ичюн келалмагъаныны бир арада анълатаджакъ , амма ш софра башында узун тарих сёйлемеге аджет бармы эди ?
анасына ялварыр киби бакъып : — сабыр эт , ана , эр шей анълашылыр , — деди .
— коресинъ , мен гъайып дегилим .
сагъ - селяметим .
о , бу сёзлерни сёйлегенде , къаршы индемей отургъан усниенинъ назлы бакъышларына ве саф корюнишине дикъкъат эте эди .
анасынынъ опькелевлери онынъ гонълю хырпалагъаны киби , алдындаки мазун къадыннынъ нефес алувында да озю ичюн бир самимиет сезе эди .
кязим оджа элиндеки сигар тюпчигини куллюкке ташлагъан сонъ : — окъугъан еринъ къайда эди , абибулла ?
— деп сорады .
— петербургдамы ?
абибулла кулюмсиреди ; — джан , насыл петербург ?
— деди .
— сиз , ленинград демек истединъиз , гъалиба ?
— эбет , эбет , — деди кязим оджа .
— акъылымдан чыкъа кете . . .
ленинградда окъудынъ , ойлеми ?
— екъ , эвеля москвада , сонъра свердловскта .
— дерслер агъырдыр , дегильми ?
— енгиль эди , деп оламам .
аристотельнинъ бутюн фельсефе мектебини кечмек керек ол .
бу , къолай хызмет дегиль .
фельсефе сёзю чыкъкъан киби , оджа , лакъырды ичюн меракъ арт дуюлды .
о , метафизиканен мусбет илим арасындаки фаркънынъ не ибарет олгъан хусу адсыз - эсап суаллер берди ве бу меселе озюнинъ назарыны бильдирди .
лакъырды абибулла сулеймановични артыкъ терлетип башлады .
бойле халкъ арасында озюнен фельсефе саасында мушавереге къалкъышаджакъдай адам тапылыр деп ич умют этмеген эди .
софра башындаки адамларнынъ юзьлерини корип етиштирмеден , оджанынъ соравлары оны раатсызлай эди .
чюнки абибулла сулейманович фельсефе фенлеринден кечкен дерслерини бутюн инджеликлеринен хатыргъа тюшюрип оламай , сыкъыла ве « бу оджа къайдан расткельдим бильмем » , деп окюне эди .
ильмий шекиль къабул эткен лакъырды , сулейман девлетовнынъ джаны сыкъты .
сание озюни тутып оламады : — кязим оджа , — деп сёз киришти , — буюрсанъыз .
эр кес ичти , сизнинъки тура .
сыра арт къалмакъ олурмы ?
кязим оджа къадесине узанайым дегенде , къар — селиме элинден чекерек : — етер эн , — деп къычырып джиберди .
— чылдыргъан экенсинъ , джан акъай .
эвге сени ким алып къайтаджакъ ?
манъа ышанасынъмы ?
кязим оджа бала киби кулюмсиреди : — санъа ышансам не олгъан я , апай ?
— деди .
— ёлгъа чыкъсанъ , он секиз яшында къызчыкъ киби кетесинъ , джурип артынъдан етмекнинъ чареси олмай , мени къолтукълап алып кеталмайджакъсынъмы ? . .
къана , ичеджек ёкъмы ?
девлетов къа текрар толдурды : — айдынъыз , мусафир , — деди ве абибулла сулеймановичке ишмар этти , — тутунъыз !
кязим оджа , сиз къоркъманъыз , сарушлансанъыз , манъа ышана билирсинъиз .
эвде тёрюмиз бош ; селиме апте , къасевет этменъиз , сизни де ерлештирмеге ер тапар .
лакъырды киришмей , сусып тургъан дарбали : — я мени не япаджакъсынъыз , мен эн чокътан сарушым , — деп индже сесинен шакъылдады .
— кязим оджа бир миндер узерине чекип ташларсынъыз , тынар къалыр .
я мени ? . .
— сени к джыйыштырырмыз , — деди девлетов , — шарап шишелерининъ яр чокъусы к тура , юрегинъ сыкъылгъан сайын , азар - азар ача берирсинъ .
девлетовнынъ сёзлери усниенинъ мерагъыны къозгъагъанындан , яр утаныр бир шекиль : — сиз чокъ мераметлисинъиз сулейман агъа , — деди .
бу арада козьлери апансыздан абибулла сулеймановичнинъ козьлеринен расткельди , экисининъ бакъышлары бири - бирине догърулды , усние къызарып , башыны ашагъы эгильтерек : — эр кеске ер ышандырсанъыз , эльвермез , — деп иляве этти .
абибулла сулейманович , бир меляике бакъышынен козетип алгъан яш къадыннынъ юзюнде бир якъын ис этти .
онынъ къальби сыкъынты ичинде чапаланды , шарап ич ичюн котерильген эли бирден зайыфлады , аз къалды , къадеси ерге тюшеджек ве парча - парча оладжакъ эди .
« бу не къадар дюльбер , джан » , деп тюшюнди ве бирден , онынъ янындаки акъчиль бетли , кийик бакъышлы киши козетип : « эбет , онынъ акъай олмалы » , деди .
кязим оджа , селименинъ , « ич » деп исрар этювине таби олмай , къа буюк хошнутлыкънен котерип , ичип джиберди .
дарбали ве мансур озь къаделеринен онъа ярдым кельди .
абибулланынъ исе , элиндеки къадеси кенаргъа къыйышкъан , ичиндеки шарабы ерге акъай деп тура эди .
девлетов тааджипнен : — абибулла , къаденъе токъунылмагъан , бу насыл шей ?
— деп сорады .
— хайыр ола !
айыптыр , бойле шенъ бир джемиетте озюнъе косьтерильген незакетни ред этмек мумкюнми ?
къана , я сиз , къомшу !
сиз ничюн ичмединъиз ?
— девлетов , усниенинъ алдындаки къаденинъ де устюнден бир ютум шарап эксильмегенини корьгенде , юзюнде зайыф кулькю аляметлери пейда олдылар : — арамыздан къарт саймагъанлар бар , — деди .
абибулла сёзнинъ ким хусу экенини бирден фаркълап оламай , эвельки алында къалды исе де , сонъундан , стол башында асыл олгъан тынчлыкъны дуйып , бирден сескенди : — манъа айтасынъызмы , баба ?
— деп сорады .
— афу этинъиз , недендир бильмем , тюшюнип къалгъаным .
— о догърулды , къа юкъары котерди , ич ичюн онъайтланды , лякин селиме енге оны токътатты .
— мадамки кечиктинъ , къардашым , о алда , кечик - кенлернен ич , — деди .
къана , сыра къалгъан ким эди ?
бу лакъырды арасында козю алмай , усниеге бакъып тургъан сание озюни бир шей бильмеген косьтерип : this document was truncated here because it was created in the evaluation mode .