махульдюрге бардым , агълап къайттым бир ай эвельси догъмуш коюм махульдюрни зиярет эттим .
бу меним мукъаддес борджум эди .
акъмесджит сокъакъларында бурула - долана , ниает , акъяр почта ёлуна чыкътыкъ .
кечкен сене исмаиль сейфуллаев ( дженк йылларында къырым джумхуриетининъ премьери , къырым партизанларыны эрзакъ иле ялынъыз о темин этти ) одессадан манъа ёллагъан мектюбинде : « якъын махульдюрде олдым .
сизинъ эвинъизни къыдырдым , оны йыкъкъанлар ! » — дел язгьан эди .
мектюпни окъугъан сонъра ич туташкъан атеш аля янмакъта эди .
махульдюрни тездже корьмеге ашыкъ .
сюрен айланмасында огюмизде эфсаневий коккозь вадиси ачылды , узакъ думанлы ай - петри корюнди .
машина дюмени башындаки яш киши , телевидение хадими олмалы .
аркъасына чевирилип : « коюнъизнинъ ёлларыны яхшы билесинъизми , унутмадынъызмы ?
— деп сорады .
— адашып , бельбекке барып чыкъмамызмы ?
меним ич буз тюшти .
вуджудым титреп кетти .
ь1нджындым .
« коюмизнинъ ёлуны унутмадыммы , экен !
не демек олсун !
мен акъаретлендим .
махульдюрни , козь багълап йиберселер , отуз беш чакъырым ёл джаяв юрип барып тапар .
дёрт йыл бу отуз беш чакъырым ёлнен багъчасарайгъа мектепке къатнагъан мен дегильми эдим ?
сюренни кечтик .
ел четинде юксек къая тюбюнде ири къоба козю чалынды .
машина токътатылмасыны риджа эттим .
тюш , къоба ичине кирдим : бом - бош , ч - чырт , бунынъ ичине чокътан инсан аягъы басмагъан .
ёлумызгъа девам эттик .
албатны ве фотсаланы зорнен таныдым .
таныдыммы — ёкъмы , эмин дегилим .
коккозь ве озенбаш озенлери бирлешкен ер буюк копюрни , онынъ янындаки коккозь хастаханесини къайырмайым деп , пенджере козълеримни алмадым .
кечип кеткен , оларны да танымадым .
бир чакъырым сонъра бизим койлю тюрк мемед - алининъ бухар дегирмени янында ёл гъаврге , махульдюрге айланаджакъ .
мен бунда да шашмаладым , кельген ёлумыз иле дос - догъру коккозь бетке кечип кеткен .
кучюк базарчыкъ янында тургъан эк татар махульдюр ёлуны сорадым .
— сизге махульдюр не керек ?
— дедилер татар , — мында коккозьге эк чакъырым къалды .
— барынъыз , коккозьге .
— махульдюр меним коюм , — дедим татар , — оны корьмеге кетем !
татар хахылдап кульди .
— озь коюнънинъ ёлуны бильмейсинъми ?
— дедилер мыскъыллап .
— биле эдим .
эр шей денъишкен , таныманынъ имкяны ёкъ !
— артынъызгъа къайтынъыз !
— дедилер экиси де бир агъыз .
ёл чаталлашкъан ерде , онъ якъта адам эйкели тура .
сиз де онъ якътаки ёлнен кетинъиз !
коюнъизнинъ ады подгорная !
— ёлнынъ чаталлашкъан еринде мемед - ал тюркнинъ бухар дегирмени олмакъ керек , — дедим мен , — оны коралмадым .
дегирменни махульдюрлилернинъ озьлери алтмыш йыл эвельси якътылар .
мемед - ал та о заманларда айвасыллы яш къарысынен коньягъа къачты .
биз кери къайттыкъ .
эйкель янында онъ къолгъа бурулдыкъ .
лякин махульдюрни тапмакъ къолай олмады .
дагъ - къаялыкъ ичинде анда - мында сачылгъан беш - он беяз эв корип , токътадыкъ .
ёл четинде автобус токътагъан ерде дирекке мыхлы тахта устюнде « подгорная » язылы .
мен баш кестирдим .
« бу — махульдюр дегиль ! » дедим .
эк - учь рус ве бир яш татар къа пейда олдылар .
къадын корюниште оджапчеге бенъзей .
онынъ иле махульдюр хусу лакъырды башлагъан эдим , бирден кучьлю ягъмур ве къар ягъа башлады .
адамлар тыр - мыр ол , оларны бир даа тапып оламадым .
ягьмур ве къар токътагъан сонъ дагъ устюндеки думан бираз чезильди , кой устюне асылып тургъан къаяларнынъ чыплакъ учурымларынынъ бир якъы ачылды .
мен , ниает , къаяны таныдым .
бойка . . .
меним балалыгъым , генчлигим .
меним такъдирим .
эк бинъ йыл бер бойка !
не демек , кимсе бильмей .
къаянынъ ашагъы , дагъ ичинде гот - фрид деген чокъракъ да бар .
мында дженктен эвель эк юз къыркъ хане бар эди .
ш он секиз эв тереклер астында пусып туралар , къалгъан эвлернинъ эписини кельмешек руслар йыкъкъанлар .
эв эписи къави , дюльбер , экзотикалы миллий эв .
бизим пычма таш ясалгъан эк къатлы эв бир таш , бир кесек кирамет къалдырылмагъан , темелини тегизлеп , тереклер сачкъанлар .
отлар ве тереклер оськен , эвнинъ негизини ортькенлер .
кой эвлернинъ йыкъылгъаны чокътан .
койге бир топ рус кельген , бегенген эвлеринде ерлешкен , къалгъанларнынъ эписини йыкъкъан - якъкъанлар .
бу койге башкъаларынынъ кельгенини истемегенлер .
койде юксек минарели эк джами , енъи мектеп бинасы бар эди , олардан эсер къалмагъан , койнинъ ашагъы мезарлыкъ ёкъ .
махульдюрге он беш - йигирми къырымтатар аилеси кельген , ан русларнен къомшу яшайлар .
озь кою мезарлыкъта дефн олунгъан анамнынъ ве бабамнынъ къабирлерининъ , догъмуш эвимизнинъ элякетини билип , аджайип коюмизнинъ харабеге чёккен алыны корип , козьяшларымны тёкип къайтып кельдим .
с . , январь